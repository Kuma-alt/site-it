<!DOCTYPE html>
<html lang="en">
<head>
	<meta charset="UTF-8">
	<title>Document</title>
</head>
<body>
<div style="font-family:Tahoma;color:#336666">
<HR>
<H2 align="center"> Дмитро Павличко </H2>
<HR>
<img id="im3" src="images/pavlychko.jpg">
<P style="text-align:right"> 
<I> Я тільки раз, єдиний раз любив, <BR>
А скільки я ненавидів - не знаю, <BR>
Ненавистю душі не загубив, <BR>
Любов мене замучила до краю. </I> </P>

<P style="text-align:justify"> Народився 28 вересня 1929 року на Прикарпатті. Закінчив Львівський університет, аспірантуру. Завідував відділом поезії журналу "Жовтень", працював редактором журналу "Всесвіт", в секретаріаті СПУ, засновник Руху, Демократичної партії України, один із лідерів парламенту. </P>
<P style="text-align:justify"> Перша збірка "Любов і ненависть" (1953) принесла поезію соціально стривожену і гострокутну. У наступних збірках "Моя земля" (1955), "Чорна нитка" (1958) дедалі чіткіше вимальовуються риси власного поетичного мислення, конфліктність ліричного сюжету, діалектичність. Весь тираж збірки "Правда кличе" (1958) було знищено; в ній Павличко назвав своїм ім'ям "вождя всіх народів". </P>
<P style="text-align:justify"> На початну 60-х "навчений" критикою поет уникає торкатися реальних больових точок життя, віддає перевагу етичним питанням, що виливається в енергійну публіцистичність ("Бистрина", 1959, "Днина", 1960, "На чатах", 1961), слово Павличка "дерев'яніє" (збірки "Пальмова віть", 1960, "Жест Нерона", 1962). Попри те, глибокі етичні роздуми поета виливаються у книгу "Гранослов" (1968) - цілісний вияв естетики, вибух асоціацій. Після "Гранослова" автор потрапляє в опалу, відходить від громадянської тематики, звертається до світу природи, любові як найбільшої цінності життя ("Сонети подільської осені", 1973, "Вогнище", 1979, "Таємниця твого обличчя", 1979). </P>
<P style="text-align:justify"> У 80-х роках виходять збірки "Спіраль" (1984), "Ялівець" (1989), книжка "Поеми і притчі" (1986). Також Павличко пише для дітей ("Золоторогий олень", 1968, "Пригоди кота Мартина", 1984), працює в галузі поетичного перекладу ("Світовий сонет", 1983) та критики ("Магістралями слова", 1978, "Над глибинами", 1984, "Біля мужньго слова", 1988). </P> </FONT>
<a href="all.html">Назад</a>
</div>
</body>
</html>